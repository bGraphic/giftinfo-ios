<h1>Avløpsåpnere</h1>

Avløpsåpnere er sterkt etsende (alkaiske) og kan gi svært alvorlige etseskader i kontakt med hus, øyne eller svelging. 

Kontakt Giftinformasjonen eller ring 133 med en gang hvis det har skjedd et uhell med en avløpsåpner. 

<h2>Symptomer</h2>
Avløpsåpnere inneholder alkaliske stoffer med høy pH som kan gi alvorlige skader. Etseskade kan utvikle seg over tid og det kan derfor ta timer før omfanget av skaden er synlig.

<b>Svelging</b>
<ul>
    Svie i munn og svelg
    Kvalme
    Sår og hevelser i munn, svelg, spiserør og magesekk
    Alvorlige komplikasjoner kan oppstå 
</ul>

<b>Hud</b>
<ul>
    Ofte kjennes huden glatt og rar
    Smerte og blæredannelse
    Brannsårlignende skade utvikles etter hvert 
</ul>

<b>Øye</b>
<ul>
    Smerte (ikke alltid)
    Rødhet, tåreflod og tåkesyn
    Varig svekket syn eller blindhet kan oppstå 
</ul>

<b>Innånding</b>
<ul>
    Inhalasjon av damper fra avløpsåpnere gir normalt lett forbigående luftveisirritasjon. 
    Veldig kraftig eksponering kan det gi etseskader i luftveiene, og alvorlig påvirkning på lungene 
</ul>

<b>Førstehjelp</b>
Start med å skylle berørte områder øyeblikkelig. Rask og langvarig skylling kan redusere faren for alvorlige etseskader som følge av avløpsåpner på øyne, slimhinner eller hud.

<b>Ved svelging</b>
<ul>
    Gi straks litt å drikke i små slurker for å skylle slimhinnene i munn og svelg, og for å fortynne det du har svelget (ikke mer enn 1 - 2 dl)
    Skyll om mulig munnen grundig med vann
    Ikke fremkall brekninger, og prøv å unngå å kaste opp
    Videre oppfølging bør skje på sykehus snarest 
</ul>

<b>Ved hudkontakt</b>
<ul>
    Skyll straks de aktuelle hudområdene med lunkent rennende vann
    Skyll til huden ikke lenger kjennes glatt, eller om mulig til smerten avtar
    Det kan være nødvendig å fortsette skyllingen i mange timer 
</ul>
Kontakt Giftinformasjonen for råd om videre oppfølging.

<b>Ved øyeeksponering</b>
<ul>
    Skyll umiddelbart øyet med lunkent rennende vann i myk stråle i minst 30 minutter, og fortsett skyllingen også på vei til øyelege/sykehus.
    Vær nøye med at evt pulver er fjernet fra øyet (også under øyelokk)
    Alle som har fått avløpsåpner på øyet må behandles hos øyelege eller på sykehus 
</ul>

<b>Innånding<b>
<ul>
    Frisk luft og hvile
    Unngå fysisk aktivitet 
</ul>
Ved irritasjon eller hoste, kontakt Giftinformasjonen for råd.
Ring 113 ved alvorlige/livstruende symptomer

Alkalier er basiske stoffer, som avhengig av konsentrasjon, kan være etsende. En del av de husholdningskjemikaliene vi har hjemme inneholder alkaliske forbindelser/baser i etsende konsentrasjon. Dette gjelder blant annet mange <b>avløpsåpnere<b>, ovnsrens og rengjøringsmidler med ammoniakk. Ved uhell med alkaliske stoffer kontakt Giftinformasjonen for råd. 

<b>Symptomer<b>
Basiske stoffer har høy pH og kan være etsende avhengig av konsentrasjon. Hvis potensielt etsende stoffer er fortynnet med vann blir faren for etseskade mindre, men kan fortsatt være tilstede (avhengig av fortynningsgrad og de ulike basenes egenskaper).
I kontakt med hud, slimhinner eller øyne vil slike stoffer kunne gi alvorlige sårdannelser og vevsskade. Etseskade kan utvikle seg over tid og det kan derfor ta timer før omfanget av skaden er synlig.

<b>Svelging</b>
<ul>
Ved svelging av sterkt etsende alkalier kan det ta tid før skade og smerter utvikles. 
Etterhvert vil etseskader i munn, svelg, spiserør og magesekk oppstå. 
Dette kan føre til smerter, svelgebesvær, kvalme, brekninger og pustebesvær. 
Det kan i verste fall oppstå alvorlige komplikasjoner.
</ul>

<b>Søl på hud</b>
<ul>
Ved søl på huden vil den ofte først kjennes glatt og rar ut. 
Smerte, blæredannelse og sår som ligner brannsår utvikles etter hvert.
</ul>

<b>Sprut i øynene<b>
<ul>
Sprut i øyne kan gi smerte, men ikke alltid. 
Rødhet, tåreflod og tåkesyn kan oppstå. 
I verste fall kan alkalier i etsende konsentrasjon føre til varig svekket syn eller blindhet.
</ul>

<b>Innånding</b>
Innånding av alkalier/baser kan gi alt fra lett irritasjon til etseskader i luftveier, og alvorlig påvirkning på lungene.


<b>Førstehjelp</b>
Start med å skylle berørte områder øyeblikkelig. Rask og langvarig skylling kan redusere faren for etseskader.

<b>Svelging</b>
<ul>
    Drikk straks 1-2 dl vann eller melk i små slurker
    Skyll om mulig munnen grundig med vann. 
    Ikke fremkall brekninger, og prøv å unngå å kaste opp
    Medisinsk kull skal ikke gis.
    Kontakt deretter Giftinformasjonen for vurdering av faren i hvert enkelt tilfelle.
    Ved svelging av alkalier i etsende konsentrasjon bør videre oppfølging skje på sykehus snarest 
</ul>

<b>Hudkontakt</b>
<ul>
    Fjern tilsølte klær, smykker og liknende
    Skyll umiddelbart med rikelig mengder rennende lunkent vann i 30-60 minutter. Ytterligere skylling kan være aktuelt. 
    I de tilfellene der store hudområder er tilsølt  med etsende kjemikalier, bør vedkommende sitte i badekar med overrisling av lunkent vann fra hånddusj til helsepersonell overtar behandlingen.
    Kontakt Giftinformasjon for råd om videre oppfølging
</ul>

<b>Øye</b>
<ul>
    <li>Skyll umiddelbart med rennende lunkent vann i myk stråle. Fortsett skyllingen kontinuerlig i 30 minutter. Det kan bli aktuelt å skylle ytterligere, også under transport til legevakt/sykehus.</li>
    <li>Vær nøye med at evt pulver er fjernet fra øyet (også under øyelokk)</li>
    <li>Fjern umiddelbart eventuelle kontaktlinser.</li>
    <li>Kontakt Giftinformasjonen for vurdering av faren i hvert enkelt tilfelle.</li>
    <li>Alle som har fått alkaliske stoffer i etsende konsentrasjoner på øyet bør oppsøke lege/sykehus. </li>
</ul>

<b>Innånding</b>
<ul>
    <li>Frisk luft og hvile.</li>
    <li>Unngå fysiske anstrengelser.</li>
</ul>