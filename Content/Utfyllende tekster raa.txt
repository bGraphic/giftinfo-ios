
<h1>Acetylsalisylsyre</h1>
 
Acetylsalisylsyre (f.eks. Albyl-E, Dispril, Globoid) kan gi alvorlig forgiftning ved overdoser.
Acetylsalisylsyre kan gi alvorlig forgiftning ved overdoser, spesielt hos små barn. Kontakt Giftinformasjonen hvis noen har fått i seg for mye acetylsalisylsyre.
 
<h2>Symptomer</h2>
<ul>

    <li>Slapphet</li>
    <li> Rødhet i huden</li>
     <li>Feber</li>
     <li>Pustevansker</li>
     <li>Bevisstløshet og kramper</li> 
</ul>

<h2>Førstehjelp</h2>

    Medisinsk kull kan begrense omfanget av en acetylsalisylsyreforgiftning  hvis det gis i tide.
    Kontakt Giftinformasjonen eller lege for råd.



	<h1>A-vitamin</h1>

	A-vitamin er et fettløselig vitamin som finnes blant annet i tran og vitaminpreparater. <b>A-vitamin kan være farlig i høye doser. Barn må likevel spise en god del før det er fare for akutt forgiftning.</b> Kontakt Giftinformasjonen på telefon for råd og veiledning angående de ulike produktene.
	Se også multivitaminer uten jern og tran for mer informasjon.
	
	
	<h1>Beroligende medisin</h1>

	Beroligende medisin kan gi alvorlige forgiftninger ved overdoser. Kontakt Giftinformasjonen eller lege for råd hvis noen har fått for mye.
	
	<h2>Symptomer</h2>
<ul>
	    <li>Sløvhet/bevisstløshet</li>
	    <li<Pustevansker </li>
</ul>
	<h2>Førstehjelp</h2>

	    Medisinsk kull kan forhindre at beroligende medisin tas opp i blodet, men kull må tas tidlig, før sløvhet inntrer.
	    
	Kontakt Giftinformasjonen 22591300 eller lege for råd hvis noen har tatt for mye beroligende medisin.
	    Ring 113 ved alvorlige symptomer. 
	
	
	
	
		<h1>D-vitamin</h1>

		D-vitamin er et fettløselig vitamin som finnes blant annet i tran og vitaminpreparater. Vitamin D har lav akutt giftighet og er lite farlig ved svelging av én stor dose. Kontakt Giftinformasjonen på telefon for råd ved overdosering av de ulike produktene.
		
		Det er større risiko for forgiftinger ved gjentatte overdoseringer. Kontakt lege for råd.

		Se eventuelt multivitaminer uten jern og tran for mer informasjon
	
	
	
		<h1>Fluortabletter og tannkrem</h1>


Barn liker fluortabletter, og mange har falt for fristelsen til å ta for mange i et ubevoktet øyeblikk. Heldigvis er det relativt store mengder som skal spises før det er fare for fluoridforgiftning. Engangsinntak av opptil 25 mg er ufarlig. Ved inntak over 25 mg kontakt Giftinformasjonen for råd om videre oppfølging.
		Fluor i tannkremer og fluortabletter vil kunne gi forgiftninger, men alvorlige symptomer er uvanlig. Alvorlighetsgraden av symptomer er avhenging av mengden som svelges.

		Søtningsstoffene i fluortabletter og tannkremer kan føre til magesmerter, oppkast. Disse symptomene er forbigående, og behandles som omgangsyke.

		<h2>Symptomer på fluoridforgiftning</h2>
<ul>
		    <li>kvalme</li>
		    <li>brekninger</li>
		    <li>diaré</li>
		    <li>magesmerter</li>
</ul>
		Ved mer alvorlige forgiftninger kan det blant annet sees blod i urinen, pasienten kan bli dehydrert, oppleve kraftig tørste. Sløvhet, kramper og
		påvirkning på pust og hjertet, samt lever- og nyreskader.

		Forgiftningssymptomer inntrer som oftest innen en time, men kan også komme flere timer etter inntaket.

		<h2>Førstehjelp/behandling ved svelging av fluorprodukter</h2>

		Barn 1-5 år:
<ul>
		    <li>Svelging av mindre enn 25 mg fluorid : Ingen fare for fluoridforgiftning, og noen behandling er derfor ikke nødvendig. </li>
		    <li>Svelging over 25 mg fluorid : Det kan være nødvendig med tiltak. Kontakt Giftinformasjonen for råd om videre oppfølging. </li>
</ul>
		25 mg fluor tilsvarer :
<ul>
		    <li>100 fluortabletter à styrke 0,25 mg fluorid</li>
		    <li>50 fluortabletter à styrke 0,50 mg fluorid</li>
		    <li>30 fluortabletter à styrke 0,75 mg fluorid</li>
		    <li>25 fluortabletter à styrke 1,00 mg fluorid</li>
		    <li>33 g tannkrem med styrke 0,075% fluorid (750ppm)</li>
		    <li>25 g tannkrem med styrke 0,1% fluorid (1000ppm)</li>
		    <li>17 g tannkrem med styrke 0,15% fluorid (1500ppm)</li>
</ul>
		Trenger du hjelp til beregning av mengden er det bare å ringe Giftinformasjonen.
	
	
<h2>Ibuprofen</h2>

	En tablett på 400 mg ibuprofen er ufarlig for et barn og krever ingen spesielle tiltak. For mengder utover dette - kontakt Giftinformasjonen for råd om videre oppfølging.
	
		 Ibuprofen kan gi forgiftning ved overdoser. Hvis du tror noen har fått i seg for mye ibuprofen, kontakt Giftinformasjonen  for råd.
		
		<h3>Symptomer</h3>

		Avhengig av mengde vil symptomer variere fra ingen til for eksempel kvalme, brekninger, magesmerter, sløvhet og nyrepåvirkning.

		<h3>Førstehjelp</h3>

		Medisinsk kull kan begrense mengden ibuprofen som tas opp i kroppen og bidra til at man får et mildere forgiftningsforløp. Det er imidlertid ikke alltid nødvendig eller riktig at kull gis, kontakt derfor Giftinformasjonen for råd om videre oppfølging.



<h1>Malariatabletter</h1>

		Malariatabletter (klorokin, hydroksyklorokin) kan gi svært alvorlig forgiftning. Små barn er særlig utsatt, fordi 1 tablett kan være nok til å gi livstruende forgiftning. Hvis noen har fått i seg for mange slike tabletter, ring straks Giftinformasjonen eller ring 113. Livstruende symptomer kan komme i løpet av en time.
	<h2>Symptomer</h2>
<ul>
		    <li>Kvalme/brekninger</li>
		    <li>Hodepine</li>
		    <li>Pustevansker</li>
		    <li>Bevisstløshet</li>
		    <li>Kramper</li>
		    <li>Hjertepåvirkning</li>
</ul>

	<h2>Førstehjelp</h2>

		    Ring 113 for å arrangere rask transport til sykehus.
		    Be 113 / AMK om straks å kontakte Giftinformasjonen.	
	
	
			<h1>Multivitaminer uten jern </h1>

			Multivitaminer uten jern er lite farlig.
			
			Inntil 20 tabletter multivitaminer uten jern er lite farlig selv for små 		 barn. Flere typer vitamintabletter inneholder imidlertid søtningsstoff som f.eks. sorbitol som kan gi magesmerter, kvalme, oppkast og diaré. Vanligvis går slike symptomer over av seg selv. Ved større inntak kontakt Giftinformasjonen for råd.
			
		<h1>Nesedråper og nesespray</h1>
		 Enkelte typer nesedråper/nesespray kan gi alvorlige forgiftninger hos barn ved overdoser. Kontakt Giftinformasjonen eller lege for råd, hvis du har gitt for mye nesedråper/nesespray.
		
		<h2>Symptomer ved forgiftning</h2>
<ul>
		   <li>Sløvhet eller uro</li>
		   <li> Hjertepåvirkning</li>
		    <li>Kramper</li>
		    <li>Pustevansker</li> 
</ul>
		Førstehjelp:

		    Kontakt Giftinformasjonen eller lege, for råd.
		    Ved alvorlige symptomer kontakt 113.

		Statens legemiddelverk anbefaler å unngå bruk av slimhinneavsvellende nesedråper / spray til behandling av tett nese ved forkjølelse hos barn under 2 år. Eventuell bruk bør skje i samråd med lege, helsesøster eller apotek. Her kan du lese om bakgrunnen for advarselen og råd om hva du skal gjøre ved forkjølelse og tett nese hos små barn .
	
	
	Mer info om hvorfor barn under 2 år ikke skal ha nesedråper og nesespray:
	http://www.legemiddelverket.no/Bruk_og_raad/raadtilforbruker/reseptfrinesespray/Sider/Nesespray-og-nesedr%C3%A5per-til-barn.aspx
	
	
	
	
	<h1>Tobakk og nikotiholdige produkter</h1>
	Nikotinholdige produkter som sigaretter, tobakk, skrå, snus og nikotinholdig tyggegummi/sugetabletter kan være farlig å få i seg for et lite barn. Ved de fleste eksponeringer hos barn er mengden ofte liten, med liten risiko for annet enn mild forgiftning. 
	
	<h2>Forgiftningsfaren med nikotinholdige produkter</h2>
	Svelging av tobakksprodukter har vist seg å være mindre farlig enn tidligere antatt. Dette skyldes et dårlig opptak av nikotinet fra mage- og tarmsystemet til blodet. Derimot tas nikotinet godt opp i blodet gjennom slimhinnene i munnen. Derfor medfører tygging av nikotinholdige produkter som nikotintyggegummi en større forgiftningsrisiko enn om tyggegummien svelges rett ned.
	Nikotin kan også trekkes ut av tobakk i vandige løsninger slik at det kan oppstå forgiftninger når barn drikker vann, melk eller lignende som det har ligget tobakksprodukter i.

	<h2>Mengder som gir forgiftning hos små barn</h2>

<ul>
	    <li>½ sigarett gir vanligvis ingen symptomer, men smaken kan ofte føre til brekninger og oppkast. Barnet kan observeres hjemme.</li>
	    <li>½-1 sigarett vil kunne gi kvalme og brekninger. Behandling er vanligvis ikke nødvendig. Barnet kan observeres  hjemme.</li>
	    <li>1-2 sigaretter, 3-4 sigarettstumper, en sigarstump, en dose/"pris" snus, 1-2 biter skrå, 1 nikotintyggegummi eller nikotinplaster som er tygget på og svelget: Ring Giftinformasjonen for råd om videre oppfølging.</li>
	    <li>Større mengder (mer enn 2 hele sigaretter, 2-3 nikotintyggegummi osv.): Til lege/sykehus.</li>
</ul>

		<h2>symptomer</h2>
		<Symptomer kommer gjerne i løpet av 15-60 minutter etter inntak av tobakk og 15-30 minutter etter tygging av 	tyggegummi eller nikotinplaster. Den kraftige smaken gjør likevel til at små barn ofte får brekninger eller kaster opp ganske umiddelbart i etterkant av et inntak.

	    <h2>Tidlige symptomer</h2>
<ul>
		<li>Brennende følelse i munn og svelg</li>
		<li>kvalme</li>
		<li>brekninger</li>
		<li>magesmerter</li>
		<li>økt spyttutskillelse</li> 
		<li>eventuelt irritabilitet.</li>
</ul>		
	    <h2>Større inntak kan gi</h2>
<ul>	 
		<li>svimmelhet</li>
		<li>forvirring</li>
		<li>hodepine og svette</li>
		
		etterfulgt av 
		<li>ukoordinerte bevegelser</li>
		<li>sløvhet</li>
		<li>koma og kramper.</li> 
		
		<li>Det vil også kunne oppstå pusteproblemer og hjerte- og blodtrykkspåvirkning.</li>

		Ved lettere forgiftninger varer symptomene ofte i 1-2 timer. Ved mer alvorlige forgiftninger vil man forvente symptomer i opp mot et døgn.

		<h2>Behandling</h2>
<ul>
	    <li>Fjern eventuelle tobakksrester i munnen og gi godt med drikke (melk eller vann).</li>
		<li> Medisinsk kull binder seg til tobakk og reduserer opptaket i kroppen. Det er ikke alltid nødvendig eller riktig at kull gis, kontakt Giftinformasjonen for råd om videre oppfølging. </li>
		
	    Ved alvorlige symptomer, ring 113.
		 
		
		<h1>Paracetamol (reseptfri smertestillende)</h1>
		Paracetamol kan gi alvorlig forgiftning ved overdoser. Kontakt Giftinformasjonen for for råd ved overdosering. 
		<b>Ikke vent på symptomer før du tar kontakt, tidlig behandling er avgjørende for å forhindre livstruende skade.<b>
		
		<h2>Symptomer</h2>
<ul>
		    <li>Kvalme</li>
			<li>brekninger</li>
			<li>magesmerter</li>
		    <li>Leverskade.</li>
</ul>
		<b>Ikke vent på symptomer før du tar kontakt. Det kan ta 1-2 døgn før det blir symptomer, og det kan i mellomtiden ha utviklet seg en alvorlig leverskade.</b>

		<h2>Førstehjelp ved forgiftning</h2>

		    Medisinsk kull kan begrense forgiftninger med paracetamol hvis det gis i tide. Kontakt Giftinformasjonen for råd.
		    Det er viktig å komme tidlig til sykehus for behandling hvis noen har tatt en farlig mengde.
		
			<h1>P-piller</h2> 
			P-piller er lite farlig ved overdoser.
			Det er lite farlig for et barn å spise et brett med p-piller. 
			Kontakt Giftinformasjonen hvis noen har spist mer enn dette.

			<h2>Symptomer</h2>
			Kvalme og brekninger kan oppstå.


	
	


