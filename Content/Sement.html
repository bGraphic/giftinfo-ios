<h1>Betong og sement</h1>


Betong er en blanding av sement, vann, sand og stein. Betong kan gi irritasjonseffekter, i verste fall etseskader på slimhinner, hud og øyne.

Sement er et sterkt irriterende til etsende produkt. I alvorlige tilfeller kan sement gi dype etsekader. Øyne er spesielt sårbare. 

Sement inngår også som bestandel i blant annet mørtel, betong, flislim og liknende.

<h2>Symptomer ved uhell med sement</h2>

<h3>Svelging</h3>
<ul>
<li>Irritasjonssymptomer som rødhet og svie i munn og svelg.</li> 
<li>Etseskader i alvorlige tilfeller.</li>
</ul>

 
<h3>Øyne</h3>
Fare for alvorlig etseskade. Det kan ta tid før symptomer oppstår.
 
<h3>Hud</h3>
<ul>
<li>Irritasjonssymptomer som rødhet og svie. </li>
<li>Etseskader i alvorlige tilfeller. </li>
<li>Det kan ta tid før symptomer oppstår.</li>
</ul> 
 
<h2>Førstehjelp</h2>

<h3>Svelging</h3>
<ul>
   <li> Skyll munn og gi drikke i små porsjoner. </li>
   <li> Kontakt Giftinformasjonen for råd om videre oppfølging. </li>
</ul>

<h3>Søl i øyne</h3>
<ul>
    <li>Start skylling med lunkent rennende vann straks.</li>
    <li>Kontakt Gifitnformasjonen for råd om videre oppfølging. </li>
</ul>
 
<h3>Søl på hud</h3>

Fjern tilsølte klær, skyll og vask huden grundig. 

Ved kontakt med våt sement kan det være nødvendig å skylle lenge. Kontakt lege/sykehus hvis det er sølt våt sement over store hudområder eller hvis det oppstår sårdannelse.

