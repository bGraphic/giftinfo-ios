		<h1>Fluortabletter og tannkrem</h1>

<b>Engangsinntak av opptil 25 mg er ufarlig. Ved inntak over 25 mg kontakt Giftinformasjonen for råd om videre oppfølging.</b>

Barn liker fluortabletter, og mange har falt for fristelsen til å ta for mange i et ubevoktet øyeblikk. Heldigvis er det relativt store mengder som skal spises før det er fare for fluoridforgiftning. 

Alvorlighetsgraden av symptomer er avhenging av mengden som svelges.

25 mg fluor tilsvarer :
<ul>
    <li>100 fluortabletter à styrke 0,25 mg fluorid</li>
    <li>50 fluortabletter à styrke 0,50 mg fluorid</li>
    <li>30 fluortabletter à styrke 0,75 mg fluorid</li>
    <li>25 fluortabletter à styrke 1,00 mg fluorid</li>
    
	<li>33 g tannkrem med styrke 0,075% fluorid (750ppm)</li>
    <li>25 g tannkrem med styrke 0,1% fluorid (1000ppm)</li>
    <li>17 g tannkrem med styrke 0,15% fluorid (1500ppm)</li>
</ul>
Trenger du hjelp til beregning av mengden er det bare å ringe Giftinformasjonen.

		<h2>Symptomer på fluoridforgiftning</h2>
<ul>
		    <li>kvalme</li>
		    <li>brekninger</li>
		    <li>diaré</li>
		    <li>magesmerter</li>
</ul>
		Ved mer alvorlige forgiftninger: 
<ul>	
		<li>blod i urinen</li>
		<li>dehydrering, kraftig tørst</li>
		<li>Sløvhet</li>
		<li>kramper</li>
		<lipåvirkning på pust og hjertet</li>
		<li>lever- og nyreskader.</li>
</ul>
		Forgiftningssymptomer inntrer som oftest innen en time, men kan også komme flere timer etter inntaket.
		
		Søtningsstoffene i fluortabletter og tannkremer kan føre til magesmerter og oppkast. Disse symptomene er forbigående, og behandles som omgangsyke.

		<h2>Førstehjelp/behandling ved svelging av fluorprodukter</h2>

		<h2>Barn 1-5 år:</h2>
<ul>
		    <li>Svelging av mindre enn 25 mg fluorid : Ingen fare for fluoridforgiftning, og noen behandling er derfor ikke nødvendig. </li>
		    <li>Svelging over 25 mg fluorid : Det kan være nødvendig med tiltak. Kontakt Giftinformasjonen for råd om videre oppfølging. </li>
</ul>
		