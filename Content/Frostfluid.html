<h1>Frostvæske</h1>

En liten slurk av ren frostvæske kan gi alvorlig forgiftning hos et lite barn. Frostvæske innholde etylenglykol, et stoff er svært giftig. 
<p>
I kroppen vil etylenglykol bli omdannet til syrer som står for giftvirkningen på/i kroppen. Dannelsen av syre endrer den naturlige syre-basebalansen i kroppen, og kan føre til alvorlige symptomer. Noen av syrene kan krystallisere seg, dette kan skade organer som nyrer og hjerte.
 
<h2>Symptomer</h2>

Ofte vil symptomer som kvalme, oppkast, svimmelhet, sløvhet og bevisstløshet komme først, senere kan det oppstå symptomer som hyperventilering, koma og kramper.

De første symptomer ved svelging ligner på effektene av alkohol: 
<ul>
<li>beruselse</li>
<li>magesmerter</li>
<li>brekninger</li>
<li>hodepine </li>
<li>trøtthet. </li>
</ul>
<p>
 Etter 4-12 timer er det dannet tilstrekkelig mye syre til at man begynner å puste raskt (hyperventilerer). 
<p>
Bevissthetsgraden vil gradvis synke og i alvorlige tilfeller vil koma, kramper, respirasjonsstans, hjertestans og nyresvikt kunne inntreffe. 
<p>

Frostvæske i øyne kan gi symptomer som for eksempel rødhet, svie og smerter.


<h2>Førstehjelp</h2>

<h3>Svelging</h3>
<ul> 
    <li>Gi litt å drikke</li>
    <li>Hvis en person har fått i seg etylenglykol: Kontakt Giftinformasjonen for å få hjelp til å vurdere forgiftningsrisikoen. </li>
    <li>Hvis pasienten har symptomer kontakt lege/sykehus umiddelbart. </li>
</ul>

<h3>Øyne</h3>
<ul>
<li>Skyll straks noen minutter med rennende lunkent vann i myk stråle.</li> 
	<li>Kontakt lege ved vedvarende ubehag etter skylling.</li>
</ul>



