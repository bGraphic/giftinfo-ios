<h1>Batteri</h1>

Batterier inneholder etsende stoffer. Av og til kan batterier lekke og føre til etseskade dersom de tygges eller suges på, eller ved søl på huden eller i øynene. Barn svelger lett små knappcellebatterier. 

Ta alltid kontakt med Giftinformasjonen for råd.

<h2>Symptomer</h2>
<ul>
   <li>Spisevegring</li>
    <li>Brekninger</li>
    <li>Kvalme</li>
    <li>Oppkast og diaré som kan være blodig</li>
    <li>Magesmerter</li>
    <li>Svelgebesvær</li>
    <li>Smerter i brystet</li>
</ul>

Andre og mer alvorlige symptomer kan oppstå senere i forløpet.
 
Det kan ta litt tid før symptomene kommer, så det er svært viktig at man følger nøye med på barnet.
 
<h2>Stavbatterier eller lignende</h2>
Svelging av innholdet fra et stavbatteri eller søl på hud eller i øyne, se alkalier.
 
<h2>Bilbatteri</h2>
Bilbatterier inneholder svovelsyre i etsende konsentrasjon. 

Ved svelging av innholdet fra et bilbatteri eller søl på hud eller i øyne, se syrer.

<h2>Fastsittende batteri i øret eller nesen</h2>
<ul>
    <li>Kan gi alvorlige skader selv om de er hele</li>
    <li>Må fjernes straks</li>
    <li>Kontakt lege</li>
</ul>