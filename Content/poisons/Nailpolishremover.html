<h1>Neglelakk (med aceton eller etylacetat)</h1>

Ved svelging kan aceton føre til nedsatt bevisshet og pusteproblemer. Kontakt Giftinformasjonen for råd dersom du har har fått i deg aceton. Ved alvorlige symptomer ring 113.

Svelging av små mengder som en liten slurk er lite farlig, men ved svelging av mer enn ca 20 ml (= ca 4 ts) kan det oppstå alvorlige symptomer hos barn.
	
Aceton finnes blant annet i 
<ul>
<li>neglelakkfjernere</li>
<li>neglelakk</li>
<li>malinger</li>
<li>lakk</li>
<li>limprodukter</li>
</ul>

 Aceton virker irriterende på slimhinner, i øyne og på hud. 

<h2>Symptomer</h2>
Irriterende på slimhinner, øyne og hud. Ved svelging kan aceton føre til nedsatt bevissthet og pusteproblemer. 

<h2>Førstehjelp</h2>
	
	<h3>Svelging</h3>
	
	    Gi drikke
	    Ved svelging utover en liten smak, kontakt Giftinformasjonen for råd 

	<h3>Sprut i øyet</h3>

	    Fjern ev. kontaktlinser
	    Skyll straks med rennende, lunkent vann i 5 - 15 minutter
	    Kontakt lege/legevakt ved kraftige eller vedvarende symptomer 

	<h3>Søl på hud</h3>

	    Fjern tilsølte klær
	    Skyll og vask grundig med såpe og vann 

<h3>Innånding</h3>

	    Frisk luft og hvile
	    Ved symptomer fra luftveiene eller nedsatt bevissthet anbefales observasjon på sykehus 
