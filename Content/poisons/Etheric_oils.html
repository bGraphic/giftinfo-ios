<h1>Dufteolje / eteriske oljer</h1>

 Eteriske oljer kan være svært giftige. Eteriske oljer brukes i mange forskjellige produkter, som for eksempel massasjeoljer, duftoljer og kosmetikk. Noen eteriske oljer er svært giftige, mens andre er mindre farlige. Ved uhell, kontakt Giftinformasjonen for råd om videre oppfølging. Ved alvorlige symptomer ring 113.

<h2>Eteriske oljer som er svært giftige er f.eks: </h2>
<ul>
<li>Eukalyptusolje</li>
<li>kamferolje</li>
<li>nellikolje</li>
<li>nåletreolje (terpentin)</li>
<li>tetreolje </li>
<li>vintergrønnolje </li>
</ul>

Lavendelolje og peppermynteolje er eksempler på mindre giftige eteriske oljer.

<h2>Symptomer </h2>

Eteriske oljer virker irriterende på slimhinner, øyne og hud. Ved svelging kan det gi brennende følelse i munnen, kvalme og brekninger. 

For de giftigste eteriske oljene er det er fare for nedsatt bevissthet, kramper og pusteproblemer selv ved svelging av en liten mengde. 

Symptomene kommer som regel raskt, i løpet av 15-30 minutter. For noen eteriske oljer kan symptomene la vente på seg.
 
<h2>Førstehjelp</h2>

<h3>Inntak</h3>
Gi litt å drikke, gjerne vann. Kontakt Giftinformasjonen for råd om videre oppfølging. Ved alvorlige symptomer, ring 113.

<h3>Øynene</h3>
Skyll øynene i 15-20 minutter da det kan være vanskelig å få bort oljen, bruk lunket vann og myk stråle. Kontakt lege ved vedvarende symptomer

<h3>Hudkontakt</h3>
Fjern tilsølte klær. Skyll og vask grundig

<h3>Inhalasjon</h3>
Frisk luft og hvile. Ved symptomer fra luftveiene eller nedsatt bevissthet, kontakt lege/sykehus