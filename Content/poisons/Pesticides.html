<h1>Ugress- og plantevernmidler</h1>

	Glyfosat er en kjemisk forbindelse som er mye brukt i ugressmidler. Hvert år skjer det mange uhell med denne typen produkter. 
	<p>
	Godkjente hobbyprodukter med glyfosat i Norge er: 
	Rambo, Keeper Mot ugress, Envision og Roundup.
	
<h2>Giftighet</h2>
Ugressmidler med glyfosat er blant de mindre farlige plantevernmidlene. Produktene virker irriterede på øyne, slimhinner og hud. Ved inntak kan det utvikle seg smerter i munn og svelg, diare, magesmerter og oppkast. Ved større inntak kan glyfosat i tillegg gi påvirkning på blant annet hjerte, lunger, nyrer og lever.
 
<h2>Forebygging av uhell</h2>
<ul>
    <li>Produktene bør oppbevares utilgjengelig for barn.</li>
    <li>Ugressmidler og andre produkter bør alltid oppbevares i sin originalemballasje. Hvis en heller innholdet over på f.eks. saft- eller brusflasker, kan noen lett ta feil og få det i seg.</li>
    <li>Les bruksanvisningen nøye slik at midlene brukes på korrekt måte.</li> 
</ul>
 
<h2>Førstehjelp:</h2>

<h3>Inntak:</h3>
<ul>
    <li>Gi godt med drikke</li>
    <li>Kontakt Giftinformasjonen for vurdering </li>
</ul>
 
<h3>Sprut i øynene:</h3>
<ul>
    <li>Skyll med store mengder vann i 5-10 minutter</li>
    <li>Kontakt lege ved vedvarende irritasjonssymptomer </li>
</ul>
 
<h3>Hudkontakt:</h3>
<ul>
    <li>Fjern tilsølte klær</li>
    <li>Skyll deretter grundig med vann</li>

</ul>

