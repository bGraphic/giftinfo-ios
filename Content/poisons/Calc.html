<h1>Kalk til plen (dolomittkalk)</h1>
<p>
Kunstgjødsel er en kjemisk og industrielt framstilt handelsvare. Det inneholder blant annet: nitrogen, fosfor, kalium, andre mikrostoffer og fyllstoffer som for eksempel dolomittkalk. Innhold av ulike mineraler/salter varierer noe avhengig av bruksområde.
</p><p>
Kunstgjødsel kan være irriterende for slimhinner og øyne
</p><p>
Hvis noen har spist litt kunstgjødsel, er det fint å gi litt drikke. 
</p><p>
Ved inntak av litt større mengder kan kvalme, oppkast, diaré og magesmerter oppstå.
</p><p>
Ved søl i øynene skyll med rennende lunkent vann i myk stråle. Kontakt lege ved vedvarende ubehag etter skylling.
</p><p>
Kontakt Giftinformasjonen hvis det er spist større mengder med kunstgjødsel.
</p><p>
NOTE: "Må ses igjenom"
</p><p>
Det finnes mange typer kalk. Vanlig hagekalk er lite giftig, mens for eksempel lesket kalk er meget etsende, og farlig å få i seg.
</p><p>
Innholdsstoffene i kalk varierer med produkt og bruksområde.
</p><p>
<h2>Forskjellige forbindelser som brukes i ulike typer kalk</h2>
<ul>
<li>Brent kalk ((CaO), ulesket kalk) - etsende</li>
<li>Hydratkalk (Ca(OH)2, lesket kalk) - etsende</li>
<li>Kalkstein (CaCO3, kalsitt/kalkspat) - ufarlig å smake på</li>
<li>Dolomittkalk (CaMg(CO3)2) - ufarlig å smake på</li>
<li>Magnesitt (MgCO3) - ufarlig å smake på</li>
<li>Skjellsand - ufarlig å smake på </li>
</ul>

<h2>Symptomer</h2>
<b>Ved svelging</b>

Hvis det er spist litt vanlig hagekalk, dolomittkalk (CaMg(CO3)2), skjellsand eller kalkstein (CaCO3) forventes ingen symptomer.

Hvis det derimot er smakt på brent kalk, lesket kalk/kalkhydrat (Ca(OH)2) eller industrikalk er det fare for etseskade. Symptomer som kan oppstå er smerter, svie, sikling, kvalme, oppkast og i verste fall sårdannelser i munnhule, svelg, mage og tarmkanal.

<b>Ved søl i øyne</b>
Ved søl i øynene av brent kalk, lesket kalk/kalkhydrat (Ca(OH)2) eller industrikalk er det fare for alvorlige etseskader.

<b>Ved søl på huden</b>
Ved søl på hud med lesket kalk/kalkhydrat (Ca(OH)2), industrikalk eller fuktig/våt brent kalk er det fare for etseskade.

<h2>Førstehjelp</h2>

<b>Ved svelging</b>
Dersom barnet ditt har smakt på vanlig hagekalk, dolomittkalk, skjellsand eller kalkstein er det helt ufarlig, men gi gjerne litt å drikke.

Ved svelging av brent kalk, lesket kalk/kalkhydrat (Ca(OH)2), industrikalk eller kalk av ukjent type, fjern eventuelle rester og gi straks litt å drikke. Ikke fremkall brekninger. Kontakt Giftinformasjonen for råd om videre oppfølging, evt lege/sykehus.

<b>Ved søl i øyne</b>
Ved søl i øynene av brent kalk, lesket kalk/kalkhydrat (Ca(OH)2), industrikalk eller kalk av ukjent type, skyll straks med rennende lunkent vann. Det kan bli nødvendig å skylle lenge. Kontakt Giftinformasjonen for råd om videre oppfølging.

<b>Ved søl på hud</b>
Ved søl på huden av brent kalk, lesket kalk/kalkhydrat (Ca(OH)2) eller industrikalk på huden så tørk bort eventuelle rester. Skyll med store mengder lunkent rennende vann. Det kan bli nødvendig å skylle lenge. Kontakt Giftinformasjonen for råd om videre oppfølging.

